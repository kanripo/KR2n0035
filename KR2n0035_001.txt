# -*- mode: mandoku-view; -*-
#+TITLE: 欽定重刻淳化閣帖釋文
#+DATE: 2015-08-24 22:55:05.113025
#+PROPERTY: ID KR2n0035
#+PROPERTY: BASEEDITION WYG    
#+PROPERTY: JUAN 卷一
<pb:KR2n0035_WYG_001-1a>¶
欽定四庫全書¶
欽定重刻淳化閣帖釋文卷一¶
　歴代帝王法帖¶
　　夏后氏大禹書(舊標夏禹列卷五今/從史例改題並移此)¶
出令聶子星紀齊春其尚節化¶
　　　　謹案右一帖篆書二行十二字¶
　　後漢章帝書(舊止標漢今從/史例増後字)¶
辰宿列張盈昃海鹹河淡鱗羽翔龍師火帝鳥官人皇¶
<pb:KR2n0035_WYG_001-1b>¶
始制文字乃服衣遐邇壹體罔談彼短無恃已長尺璧¶
非尚寸陰是競孝當竭力忠興溫若思慎終宜令學優¶
登仕攝職從政都邑二京背芒面洛浮渭旣集墳典亦¶
　　　　謹案右一帖章草九行八十四字¶
　　晉武帝書¶
省啓知旣下須防具具揚州實欲可可者比尚擬之動¶
靜更啓也數遣信還¶
　　　　謹案右一帖草書四行二十九字¶
<pb:KR2n0035_WYG_001-2a>¶
　　晉元帝書(以下舊標東晉今/從史例刪東字)¶
安軍未報平和之如何深可為事也¶
　　　　謹案右一帖草書三行十四字¶
八月九日睿頓首忽中秋但有遠懷便微冷恒何如比¶
殊不能佳惟勿得慰抱念及不多司馬睿頓首¶
　　　　謹案右一帖草書五行三十九字¶
　　晉明帝書¶
　伏想墓次安隠守視文武平安¶
<pb:KR2n0035_WYG_001-2b>¶
　　　　謹案右一帖行楷二行十二字石本不釋今¶
　　　　附録餘仿此¶
　　晉康帝書¶
　陸女郎問訊如此可籌量之¶
　　　　謹案右一帖行楷二行十一字今附録¶
　　晉哀帝書¶
　不死罪死罪承中書郎君疢患比委瘵情以灼怛伏¶
　念垂心憂勞想得治力漸佳丕死罪死罪¶
<pb:KR2n0035_WYG_001-3a>¶
　　　　謹案右一帖行楷四行三十六字今附録¶
　　晉簡文帝書¶
　昱白所示慶賜事具具此莫大之禮天下大慶得率¶
　由舊章慰答民望甚為盡善但奢則不適於時儉則¶
　陋而不典正當斟酌其宜令得會中耳¶
　　　　謹案右一帖行楷六行五十五字今附録¶
　　晉孝武帝書(舊誤標東晉/武帝今考正)¶
比得譙王書有欲仙語吾答之如别卿前云宜卿譙王¶
<pb:KR2n0035_WYG_001-3b>¶
參之於衆云公書卿私書君輒從衆以吾觀之寧當許¶
也想所謂爾¶
　　　　謹案右一帖行草五行四十七字¶
　　宋明帝書¶
鄭脩容有兄喪今成服汝可令汝内人知之再報休祜¶
休範二家内人知也彧報¶
　　　　謹案右一帖行草四行三十一字¶
　　齊髙帝書¶
<pb:KR2n0035_WYG_001-4a>¶
吾今至破堽在路粗可尋還遲見卿不遠願信知卿深¶
意也¶
　　　　謹案右一帖草書四行二十三字¶
　　梁武帝書(舊誤分武帝髙/帝為二今併)¶
數朝腳氣轉動不得多有憂懸情也二謝處委曲復當¶
有情故舊數有書問不可復有興也知何時再言話報¶
之¶
　　　　謹案右一帖草書五行四十三字¶
<pb:KR2n0035_WYG_001-4b>¶
　衆軍行人最今封如别曹郢州近遣樊士真領三百¶
　人猶在漁湖其應用行合應有四千人故指白蕭衍¶
　疏¶
　　　　謹案右一帖即舊列為梁髙帝書者也楷書¶
　　　　五行四十一字今附録¶
　　梁簡文帝書¶
　知康司馬卓以水淺未時發漢源冬涸理當有訪遄¶
　舟有及具意綱荅¶
<pb:KR2n0035_WYG_001-5a>¶
　　　　謹案右一帖行楷四行二十七字今附録¶
　　隋文帝書(舊列卷五第十標/隋朝法帖今移改)¶
　皇帝敬問婺州雙林寺慧則法師朕尊崇聖教重興¶
　三寳欲使一切生靈咸䝉福力法師捨離塵俗投志¶
　法門專心講誦宣揚妙典精誠如此深副朕懷既利¶
　益羣生當不辭勞也猶寒道體如宜今遣使人指宣¶
　往意¶
　　　　謹案右一帖行楷八行八十二字今附録¶
<pb:KR2n0035_WYG_001-5b>¶
　　唐太宗書(舊二十三帖今併一/帖移四帖入髙宗書)¶
兩度得大内書不見奴表耶耶忌欲恒死少時間忽得¶
奴手書報娘子患憂惶一時頓解欲似死而更生今日¶
已後但頭風發信便即報耶耶若少有疾患即一一具¶
報今得遼東消息録狀送憶奴欲死不知何計使還具¶
耶耶勅¶
　　　　謹案右一帖行草十行八十七字¶
懷讓患水邊身腫復利形勢極惡耶耶意多恐不濟遺¶
<pb:KR2n0035_WYG_001-6a>¶
愛勞發大重氣候似少可於豆盧亦似難差傷念不可¶
言奴報其婦知也¶
　　　　謹案右一帖行草六行四十九字¶
使至辱書知公所苦少可慰意何言不知信復更復何¶
似時氣漸冷善將息也所請景賢公即宜留聴追然後¶
遣若無好藥更遣揀擇今為北邊動靜奉勅即行相去¶
大近信使非遙實情欣怉耳遣無具李世民呈¶
　　　　謹案右一帖行草十一行八十一字¶
<pb:KR2n0035_WYG_001-6b>¶
比者久嬰沈疾虚弊何言昨旦臨朝略無勞惙看此稍¶
望平復未知於後何如且用慰心自怡而已昨夜痛發¶
少覺勞弊所以不能相見若有事進勅十一日¶
　　　　謹案右一帖行草十行六十字¶
昨日來體履似漸可始聞卿不佳旦來何似勅¶
　　　　謹案右一帖行草三行十八字¶
三五日來漸望平復所以不能相見恐更勞發勅¶
　　　　謹案右一帖行草三行十九字¶
<pb:KR2n0035_WYG_001-7a>¶
雅州只為造船急所以如此早與書莫聴急賊已至方¶
發兵恐少勅¶
　　　　謹案右一帖行草四行二十六字¶
　卿與道宗誰已得多馬明當至故遣問即報勅十四¶
　日¶
　　　　謹案右一帖行楷二行二十一字今附録¶
　所疾者漸可不至憂耳¶
　　　　謹案右一帖行楷一行九字今附録¶
<pb:KR2n0035_WYG_001-7b>¶
北邊始有表至甚無事故書相報勅¶
　　　　謹案右一帖行草二行十四字¶
八柱承天乾道由其廣運四維紀地坤元所以載安是¶
知締搆經綸必佇風雲之佐燮諧樞宇咸資川嶽之靈¶
故軒丘御扆六相宣其景化媯水乘時五臣濟其鴻業¶
　　　　謹案右一帖行草八行六十三字¶
數日來氣發今旦服一飲子不得相見有事進狀勅中¶
書門下三品廿七日¶
<pb:KR2n0035_WYG_001-8a>¶
　　　　謹案右一帖行草五行二十九字¶
門下中書省及侍郎給事中舍人員外郎鎧曹參軍左¶
右庶子明日移營向五橋南一二里著勅三日¶
　　　　謹案右一帖行草五行三十九字¶
數日來患痢今雖稍可猶自虛惙欲三五日將息諸司¶
有事進狀勅十一日¶
　　　　謹案右一帖行草五行二十九字¶
昨令今旦引髙麗使人辭明日將來勅二日¶
<pb:KR2n0035_WYG_001-8b>¶
　　　　謹案右一帖行草三行十七字¶
　卿昨日道服蜀葵可録方將來勅廿三日¶
　　　　謹案右一帖行書二行十六字今附録¶
　唱箭處只道官號及姓不唱名不知是何人想且應¶
　合唱名勅三日¶
　　　　謹案右一帖楷書三行二十六字今附録¶
　　五言秋日斆庾信體¶
　嶺銜霄月桂珠穿曉露叢蟬啼覺樹泠螢火不温風¶
<pb:KR2n0035_WYG_001-9a>¶
　花生圓菊蘂荷盡戲魚通晨浦鳴飛鴈夕渚集栖鴻¶
　䬃䬃髙天吹氛澄下熾空¶
　　　　謹案右一帖楷書六行五十八字今附録¶
數年來每有征動雖復事非為已猶恐下有怨咨所以¶
廢甘泉之遊履燋金之弊寧可違涼忍暑不能適己勞¶
民想汝誠心惟吾是念自非孝情深結孰能以此為懷¶
省書澘然益增感念善自將愛遣此不多哥哥勅¶
　　　　謹案右一帖行草九行八十二字¶
<pb:KR2n0035_WYG_001-9b>¶
　　唐髙宗書(舊八帖今歸/入太宗四帖)¶
不審夜來胸氣何似想當漸散痢復斷未江叔所患竟¶
不痊除奄然逝聞問悲痛哽咽何言想叔同氣之傷故¶
當難處今故遣使往參具無委諮¶
　　　　謹案右一帖行草七行五十五字¶
叔藝韞多材慈深善誨藹夙奉趨庭之訓早擅臨池之¶
工聞其比來復愛飛白昨故戲操翰墨聊以示藹慙六¶
文之麗則異五際之芳詞忽往來書談飾過實顧惟菲¶
<pb:KR2n0035_WYG_001-10a>¶
迹非敢當仁披覽循環祗以增愧故斯表意餘不多云¶
諮¶
　　　　謹案右一帖行草十一行八十五字¶
使至得所進枇杷子良深慰悦嘉果珍味獨冠時新但¶
川路既遙無勞更送今者梅炎藻夏麥氣迎秋香飄蘭¶
坂之風鏡轉桂巖之月為善之暇想足怡神延望白雲¶
載深離緒聊疏緑字此不多申諮¶
　　　　謹案右一帖行草九行七十六字¶
<pb:KR2n0035_WYG_001-10b>¶
太子無事欲僻洛城西門仗聴更不須覆奏勅廿三日¶
　　　　謹案右一帖行草三行二十一字¶
過午將審行𢎞福及倉糧悵乏絶户數向衙裏來勅廿¶
五日¶
　　　　謹案右一帖行草三行二十三字¶
　卿及文瓘處俊敬𤣥午前到九乾門來勅廿九日¶
　　　　謹案右一帖楷書二行十九字今附録¶
　錢事且莫宣出勅¶
<pb:KR2n0035_WYG_001-11a>¶
　　　　謹案右一帖行楷一行七字今附録¶
　六尚書及尚書左右承侍郎殿中將作少府司農等¶
　長官今日晚間並喚向衙裏來勅至徳二日¶
　　　　謹案右一帖行楷四行三十七字今附録¶
　昨日令卿等平章事遣作狀報何因不進勅六日¶
　　　　謹案右一帖楷書二行十九字今附録¶
　使至知𤣥堂已成旣得早了深以為慰不知諸作早¶
　晚總得斷手日月猶賖必須牢固數日來極熱卿等¶
<pb:KR2n0035_WYG_001-11b>¶
　撿挍大應疲倦陵初料髙一百一十尺今聞髙一百¶
　卅尺不知此事虚實今因使還故遣相問勅十五日¶
　　　　謹案右一帖行楷七行八十字今附録¶
　東都今年别税草今既不去並停常税草彼處應無¶
　用處且宜減納即早處分勿遲勅九日¶
　　　　謹案右一帖行楷四行三十五字今附録¶
　今遣𢎞往東都逐生氣敬𤣥已下宫臣及隊仗至彼¶
　聽入於文思章善等門祗承啓事進食等物並聽其¶
<pb:KR2n0035_WYG_001-12a>¶
　文思門宿衞處卿等共其相知撿挍勅更不須覆奏¶
　廿六日¶
　　　　謹案右一帖行楷六行六十三字今附録¶
<pb:KR2n0035_WYG_001-13a>¶
閣帖第一卷首列帝王於義當矣而禹書十二字散置¶
卷五所應表出以冠簡端又隋朝法帖一則既屬制詞¶
且考婺州沿革宜標文帝移入此卷至如司馬懿雖其¶
子孫追尊宣帝而誼終魏臣與晉陳三王並當改就臣¶
列其餘標題岐舛悉為訂正又唐太宗帖内多闌入髙¶
宗書如江叔為太宗弟元祥藹為魯王靈䕫子乃髙宗¶
從弟枇杷一帖則蔣王惲鎮蜀時事東都廢自武徳復¶
於顯慶終貞觀之世為洛陽宫正史具存皆可據以移¶
<pb:KR2n0035_WYG_001-13b>¶
定或以移營懷讓二帖亦髙宗書考永徽以後未親武¶
事不當有移營之勅而豆盧懷讓與房遺愛皆文皇懿¶
親豈得以開元僧名偶同妄生疑義其章草數行乃梁¶
周興嗣千文中語不應後漢先有此書或亦如懷仁之¶
集聖教序但章草著自章和以為章帝書理尚可通葢¶
此帖重在摹刻流傳其書之真偽固無庸深論耳御識¶
<pb:KR2n0035_WYG_001-14a>¶
　釋文訂異¶
　謹按自宋陳與義奉勅校釋閣帖劉次莊刻戲魚堂¶
　帖始附釋文而施宿著大觀帖總釋姜䕫絳帖平今¶
　存六卷黄庭堅題跋間亦音注至明上海顧從義叅¶
　訂諸家撰為閣帖釋文考異頗稱完備¶
内府藏陳繼儒家舊搨本丹注字右¶
本朝羅森朱家標各有刋本最後王澍纂閣帖考正凡¶
　十卷於筆法音義採輯辨證綦詳今擇諸家所長就¶
<pb:KR2n0035_WYG_001-14b>¶
　篆草各體釋注行間其中或可兩存或應正其非者¶
　附訂如後¶
　夏后氏大禹書節化二字釋舊闕今從明李登摭古¶
　遺文補釋¶
　晉武帝省啓帖既下旣字不合草法别無可考姑從¶
　顧從義釋又具具從劉次莊釋施宿作具之又實欲¶
　可可從王澍釋劉作寒到有¶
　晉元帝安軍帖未報從顧從義釋王澍作未想　中¶
<pb:KR2n0035_WYG_001-15a>¶
　秋帖頓首下施宿重頓首二字又慰抱亦從顧釋劉¶
　次莊作慰愁¶
　宋明帝鄭脩容帖彧明帝名從陳與義釋顧從義云¶
　一作感非¶
　唐太宗兩度帖欲恒從顧從義釋施宿作欲怕非¶
　懷讓帖氣候從顧從義釋劉次莊羅森朱家標俱作¶
　氣復非　使至帖不知從顧從義釋劉次莊作不足¶
　又今為亦從顧釋劉作令為非又相去顧云一作相¶
<pb:KR2n0035_WYG_001-15b>¶
　知非又欣怉亦從顧釋按怉音抱懷也施宿作悦或¶
　作悒俱非又無具舊釋闕今從陳繼儒釋顧作無乏¶
　王澍作無一一俱非　雅州帖雅州從顧從義釋按¶
　造船云云與史事合劉次莊作稚州或作雍州俱非¶
　又万亦從顧釋羅森作一力王澍作方俱非　八柱¶
　帖之靈之字缺波今從大觀帖補顧從義作下非¶
　數日帖三品從劉次莊釋顧云一作六誤　移營帖¶
　從大觀合上作一帖又一二里從顧從義釋或合作¶
<pb:KR2n0035_WYG_001-16a>¶
　三非　數年帖潸然刻作潛然王澍云古通用字書¶
　雖無可考玩文義潸字為長潛或筆誤今訂正之¶
　唐髙宗江叔帖具從顧從義釋施宿作乙乙　藝韞¶
　帖戲操從顧從義釋施宿作遽操非　枇杷帖慰悦¶
　從顧從義釋一作至非又綠字亦從顧釋劉次莊作¶
　緣非¶
<pb:KR2n0035_WYG_001-17a>¶
　¶
　¶
　　　　　　　　乾隆三十四年嵗在己¶
　　　　　　　　丑春二月奉¶
　　　　　　　　敕校正宋淳化閣帖初¶
　　　　　　　　搨模勒上石¶
　　　　　　　　　　(謹案第一卷共四十七帖二/百二十九行一千八百四十)¶
　　　　　　　　　　(九字/)¶
<pb:KR2n0035_WYG_001-17b>¶
　¶
　¶
　¶
　¶
　¶
　¶
　¶
欽定重刻淳化閣帖釋文卷一¶
